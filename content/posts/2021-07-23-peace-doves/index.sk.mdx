---
title: Holubice mieru
excerpt: Na olympiáde v Seoule sa stal incident, ktorý otriasol svetom.
author: Vladimír Záhradník
date: 2021-07-23
categories: olympics doves ceremony
hero: ./images/hero.jpg
lang: sk_SK
secret: true
---

Holubice mieru vždy symbolizovali pokoj medzi národmi a boli od nepamäti symbolom Olympijských hier. Od roku 1988 je všetko inak...

Počas otváracieho ceremoniálu sa stalo niečo, na čo diváci asi nikdy nezabudnú. Organizátori vypustili holubice, tie však neodleteli preč do nebies, ako všetci dúfali. Zapáčil sa im olympijský pohár, na ktorom pristáli.

Pohár zapaľovali traja atléti. Tí si nevšimli, že na ňom je kŕdeľ holubíc a tak podľa očakávania zapálili olympijský oheň.

Dielo bolo spečatené. Všetci sa už len mohli pozerať na to, čo následovalo. Každý dúfal, že holubice odletia, len čo sa teplo z ohňa bude stupňovať. Žiaľ, až na zopár z nich, neodletela žiadna. Holubice zhoreli v priamom prenose pred zrakom miliárd ľudí na popol.

<div class="Image__Medium">
  <YouTube videoId="NxxbLJp_qLs" />
</div>

Vraj bol kameraman natoľko duchaprítomný, že otočil kameru na divákov, aby ľudia pri obrazovkách nemuseli vidieť tú skazu. Ten pocit, že pred nimi práve horia holubice, však zostal.

Po tomto incidente sa holubice mieru na olympiáde už neobjavili. Dnes sme namiesto nich sledovali nádhernú Zem poletujúcu nad štadiónom, ktorá sa nám menila pred očami.

<div class="Image__Medium">
  <YouTube videoId="rdmdULpAwoE" />
</div>

Keď sa tento incident stal, mal som rok. Pamätám si ho však z rozprávania mojej tety, ktorá na to nikdy nezabudne.

Olympiáda symbolizuje jednotu a pokoj, ale má aj temné stránky. Je fajn si ich občas pripomenúť.