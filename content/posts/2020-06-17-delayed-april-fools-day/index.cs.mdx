---
title: Opožděný Apríl
excerpt: Pohár trpělivosti s mou bankou dnes přetekl.
author: Vladimír Záhradník
date: 2020-06-17
categories: failure incompetence bank services customer
hero: ./images/hero.jpg
lang: cs_CZ
secret: true
---

## Předmluva
Toto je příběh o tom, jak jsem opustil svoji banku. Tento příspěvek jsem napsal z frustrace. Se svou bankou jsem měl až příliš mnoho špatných zkušeností. To, že jsem o nich napsal, byl pro mě způsob, jak se s nimi vyrovnat. Když jsem původně tento příspěvek zveřejnil, velmi mě překvapily pozitivní reakce od lidí. Co byl pro mě nepříjemný zážitek, mnoho čtenářů naopak pobavilo.

Odešel jsem ze Slovenské spořitelny, co je sestra vaší České spořitelny. I když nejste jejich klienty, věřím, že i vy jste někdy zažili podobné situace, v nějaké jiné bance nebo firmě. Když se nad tím totiž zamyslíte, velké korporáty se ve své podstatě až tak neliší. Možná příhody, které zde zmíním, pobaví i vás. Přeji vám příjemné čtení.

## Úvod
Po letech jsem se rozhodl odejít pryč ze [Slovenské spořitelny][slsp]. Dlouhodobě mám pocit, že jsem pro ně hadr, vůbec si mě neváží jako klienta a vstříc mi vycházejí, až když pohrozím vypovězením smlouvy nebo zrušením účtu. Tentokrát mě však už nijak nepřesvědčí. Odcházím. Zde je můj příběh.

Jako mnoho vysokoškoláků, i já jsem si založil účet u nich jako student prvního ročníku na univerzitě. Musím říci, že studenty mají velmi dobře podchycené. Pamatuji si, jak nějaká paní dělala promo přímo na Technické univerzitě v Košicích.

Když jsem nastoupil do svého prvního zaměstnání, přirozeně mi chodila výplata na jejich účet. Dá se říci, že s touto bankou mám velmi dlouhou historii. Jako student jsem měl vedení účtu zdarma, mám však pocit, že od mých dvaceti sedmi let časy blahobytu skončili — zaměnili mi studentský účet za osobní a začal jsem platit pravidelné poplatky. Abych si je snížil, platil jsem kartou, dělal obraty (česky, proléval jsem peníze mezi účty) a postupně jsem se dostával hlouběji do nekončící spirály nepřehledných poplatků a služeb.

Někdy v únoru roku 2015, když jsem ještě pracoval v Bratislavě, jsem se jednou dal do řeči s mojí mámou a diskutovali jsme o příznivých cenách bytů. Netrvalo dlouho a rozhodl jsem se, že je čas koupit si byt, i když v něm ještě bydlet nebudu. Položil jsem si otázku: kde chci žít? Bratislava z toho nevyšla vítězně. Byt v Prešově jsem si vybral proto, že tu mám rodinu a vím, že i kdyby mě mé podnikání zatáhlo do ciziny, už mám místo, kde mohu složit věci a kde vždy bude mít kdo bydlet.

K financím vždy přistupuji s chladnou hlavou. Udělal jsem si přehled hypoték, včetně podmínek, které je třeba splnit. Našetřeno jsem neměl nic a pokud banky nabízeli stoprocentní hypotéku, bylo to nevýhodné. Ohledně hypotéky jsem se nakonec obrátil právě na Slovenskou spořitelnu. Celá záležitost nabrala rychlý spád a o pár týdnů jsem už vlastnil byt. Byl financován 80-procentní hypotékou. Těch zbývajících dvacet procent jsem si musel půjčit ve formě spotřebního úvěru v téže bance. Hypotéka s fixací na tři roky měla v té době úrokovou sazbu 3,2% ročně, ovšem banka mi nabídla možnost snížení úroků, pokud si od nich naberu další produkty, které ani nepotřebuji.

## Smlouva s ďáblem
Mám rád transparentnost a chci vědět, za co platím. Najednou jsem však platil nějakých 250 eur měsíčně a ani jsem nevěděl pořádně za co. Hypotéka tvořila asi 210 eur a zbylých 40 se rozchytalo na různé investiční produkty, poplatky za služby, za vedení účtu a já jsem to bral jako nutné zlo. Byl jsem rád, že mám konečně byt.

Už v té době jsem považoval tuto banku za dinosaura, který se drží na špičce jen kvůli setrvačnosti. Jejich služby nestály za nic. V té době jsem měl účty i v dalších třech bankách a všechno jsem si vybavoval online, poplatky za vedení účtu byly přitom nulové. Této bance jsem platil po slevě možná čtyři eura měsíčně a vše jsem musel řešit osobně na pobočce. Asi proto, aby mě vyškolení pracovníci mohli osobně přesvědčovat, abych si své rozhodnutí ještě promyslel.

## Blamáž zvaná George
Sice pozdě, ale přece, spustila Slovenská spořitelna moderní internet banking, jaký měla konkurence už pár let.

<div className="Image__Medium">
  <img src="./images/george-slsp.png" alt="George" />
  <figcaption>Internet banking George</figcaption>
</div>

Jelikož jsem nadšenec do technologií, jakmile mi přišla možnost si ho vyzkoušet, udělal jsem tak. Vůbec jsem netušil, že vrátit se zpět již nebude možné. V Georgovi chyběly základní věci, které ve starém systému ještě byli. Vypadal sice pěkně, ale funkční nebyl. Banka nalila peníze do reklamy, ale na trh uvedla předčasný produkt, který měl být ještě rok ve vývoji. Asi tolik totiž trvalo, než George začal být použitelný.

> Zfušovaný George byl první hřebík do rakve.

## Konkurence nespí
Jak však roky plynuly, i já jsem si všímal jak se začínají banky bít o klienta a navzájem ho k sobě lákají s nabídkou nižších úroků. Platil jsem však spokojeně dál. Kvůli ušetřeným pár desítkám eur ročně se mi přece nechce procházet tou torturou se znaleckými posudky, kolečky po úřadech a správnými poplatky. Když však koncem roku 2019 klesly úroky již pod jedno procento, začal jsem mít brouka v hlavě. Zároveň jsem se rozhodl udělat si konečně přehled, za co vůbec platím. Šel jsem do banky a začal jsem rušit produkty a služby, které nepotřebuji. Vždyť mě přece upozorní, když budu chtít zrušit produkt, na který mám navázané další. Och, jak moc jsem se mýlil.

> Banka mě naštvala a neměla to dělat.

Pracovnice u přepážky mi ochotně vyhověli se všemi mými požadavky. Zrušili mi všechno, co jsem chtěl a systém jim nevyhodil žádnou chybu. Už jsem neměl kreditku a zrušil jsem i investiční spoření. Domů odcházím spokojený, jak dobře jsem pochodil. O pár dní mi však domů přijde polovýhražný doporučený dopis z banky:

„Vážený klient, smlouva k vašemu hypotečním úvěru vyžaduje, abyste měli aktivní i šetřící účet. Pokud si ho znovu nepořídíte do třiceti dnů, zrušíme vám slevu z úroků a pak budete platit za hypotéku s úrokem 2,7 procenta. S pozdravem vaše banka.“

Doposud jsem všechny ty jejich chyby toleroval, i když se zaťatými zuby. Ale v době, kdy ostatní banky rozdávali hypotéky s úrokem pod jedním procentem se mi ta moje rozhodne vyhrožovat sazbou 2,7 procenta. Mně, loajálnímu platícímu zákazníkovi. Tak dost! Doma jsem sedl za počítač a pár hodin jsem si studoval nabídku konkurenčních bank a co všechno musím splnit, abych mohl refinancovat hypotéku. Zaujala mě nabídka [Prima banky][primabanka]. Nabízeli refinancování s úrokem 0,6 procenta ročně při vázanosti na tři roky nebo 0,8 procenta při vázanosti na pět let. Nabídka však platila pouze do konce února. Objevil jsem ji koncem prosince, ovšem dva lednové týdny jsem strávil pracovně v České republice. Po návratu na Slovensko jsem musel začít chvátat, už nebyl čas nazbyt.

Moje máma mi zpočátku ani nechtěla věřit, že banka skutečně nabízí takové výhodné podmínky. „Vladko, určitě si jen něco přehlédl nebo špatně pochopil. Půjdu tam s tebou.“ I tak bylo, vzal jsem svou mámu do nejbližší pobočky. Ve hře jsou tisíce eur, dva páry očí jsou lepší než jeden. Po krátkém rozhovoru s pracovnicí banky, když už i máma viděla, že je všechno tak, jak jsem si nastudoval, jsme již byli téměř rozhodnutí, že je čas změnit banku.

Oslovil jsem svou původní banku, zda jsou ochotni nabídku dorovnat, ale dočkal jsem se jen odpovědi dinosaura, že k posouzení vaší žádosti potřebujeme několik týdnů. Já nemám několik týdnů, nabídka končí v únoru. Bylo tedy rozhodnuto, jdu pryč.

## Finanční Valentýn
Byl 14.2.2020 a já jsem místo květů nebo bonboniér řešil finance. Ukázalo se, že rok podnikatele se na mně pozitivně podepsal. Všechno jsem vyřizoval sám — rychle a efektivně. V nové bance byly ze mě ohromeni. Dali mi seznam věcí, které ode mě potřebují a já jsem jim o pár hodin donesl papíry zpět. „Pane Záhradník, vy máte dovolenou? Ne, jsem podnikatel. Nyní potřebuji řešit toto, tak se tomu věnuji. Nemá smysl rozjíždět něco dalšího.“

<div className="Image__Large">
  <img src="./images/heart.jpg" alt="Valentýn" />
  <figcaption>Zdroj: Bianca Mentil, Pixabay</figcaption>
</div>

I přes komplikace proběhl celý proces velmi rychle a už o týden jsem šel podepsat schválenou žádost. Hotovo. Teď budu platit menší splátky, banka mi dá ještě navíc dva tisíce eur na osobní potřebu a přesto se mi doba splácení zkrátí o celý rok. A vysloveně jsem žádal vázanost na pět let. Nevěděl jsem o koronakríze, ale finanční krizi jsem čekal. Teď jsem aspoň s hypotékou zabezpečený. Stálo to za to, nemluvě o tom, že už žádné skryté poplatky neplatím. Už jen to, co je ve smlouvě. Čistě a jasně, transparentně.

V Slovenské spořitelně pochopitelně nebyli nadšení, ale viděli, že je to už hotová věc. Nezůstalo jim už nic jiného, ​​jen se mnou spolupracovat. V bance jsem začal postupně rušit všechny produkty, které mi tam ještě zůstaly. A zrušil jsem i všechny inkasa. Když jsem však požádal o zrušení účtu, na druhý den se mi ozvala paní z Bratislavy a nabídla mi podpultovou akci — vedení účtu na půl roku zdarma a pokud budu využívat debetní kartu, tři procenta z nákupu mi budou vracet zpět. Osobně mi to za to nestojí, ale nabídl jsem svůj účet mámě, ať si přilepší. Debetní kartu jsem měl už dávno deaktivovanou, požádal jsem proto o novou.

## Karta přišla, PIN kód nikde
Trvalo to, prošly snad tři týdny od podání žádosti o vydání karty. I když však konečně došla, PIN kód k ní už ne. Zkontroloval jsem si list několikrát, no marně. Opět mě čekala návštěva nejbližší pobočky. Když jsem paní vysvětlil, jaký mám problém, pár minut na mě nechápavě koukala, několikrát někam volala, párkrát odběhla a uzavřela to s tím, že mám poslat nějakou speciální SMSku a že prý instrukce přišly v listu s kartou. Ptám se: „Když už jsem tady, a víte, že jsem to skutečně já, nemůžete mi teď hned nastavit nový PIN kód?“ Odpovídá: „Ano, můžu, za poplatek dvě eura.“ Ta karta měla peníze vracet mně, a najednou já mám platit jim? Slušně jsem poděkoval, rozloučili jsme se a odešel jsem. Doma jsem si však list prohlédl a nic takového jako nějaké instrukce na poslání SMS jsem nenašel.

Rozhodl jsem se: už mě nebaví ztrácet čas. Ať si nechají ten účet zdarma a kartu, kterou nemohu používat. Půjdu zrušit účet, už definitivně.

## Moje pojišťovna pozdravuje
Bohužel, ještě předtím, než jsem stihl účet zrušit, přišel mi domů další pozdrav, tentokrát z pojišťovny [Kooperativa][kooperativa]. Ukázalo se, že mám u nich nějaké „pohřební pojištění“ a už dva měsíce jsem nezaplatil.

> „Pokud dlužné pojistné nebude včas připsáno na náš účet, může Vaše pojistná smlouva zaniknout. Zároveň Vás chceme upozornit, že ve smyslu § 803 odst. 1 Občanského zákoníku má pojistitel právo na pojistné za celou dobu do zániku pojištění.“

Pamatujete, jak jsem rušil inkasa? Jedno bylo i to jejich. Nepamatoval jsem si, že bych s Kooperativou něco uzavíral. A to proto, že Slovenská spořitelna s nimi spolupracuje. Když jsem před těmi lety bral zbytečné produkty, abych měl o něco výhodnější hypotéku, vzal jsem si i toto pojištění. Kdo si to však má pamatovat? Čekal bych, že můj inteligentní internet banking zvaný George, ale marně.

Nezbývalo mi nic jiného pouze doplatit, co jsem byl dlužen, a ještě v ten den jsem šel do banky vypovědět smlouvu s pojišťovnou. Je to Kocourkov — namísto jednání s někým napřímo jdu přes prostředníka.

## Apríl, den bláznů
Smlouvu s pojišťovnou jsem šel vypovědět prvního dubna, na den bláznů. Ty magické data mě jaksi doprovázejí.

<div className="Image__Large">
  <img src="./images/april-mask.jpg" alt="Apríl" />
  <figcaption>Zdroj: annca, Pixabay</figcaption>
</div>

Přijdu dovnitř, čekám za nejbližší volnou pracovnici a popisuji problém. Po chvíli dostanu na podpis výpověď smlouvy. „Ano, pane Záhradník, zde máte kopii dokladů. Originály hned zítra pošleme do Bratislavy.“ Šlo to hladce, pomyslel jsem si. Už jen zbavit se tohoto balvanu a jsem svobodný. Paní však uvedla ve výpovědi číslo mého účtu v Slovenské spořitelně. Účet jsem tedy ještě rušit nemohl, protože by mi pojišťovna neměla kam poslat peníze, pokud nějaké vůbec uvidím.

Utíkal den za dnem, týden za týdnem a já jsem poctivě platil. Po dvou a půl měsících, když mi z pojišťovny stále nic nepřišlo, jsem se šel informovat do banky, v jakém stavu je moje žádost.

> Není nic horšího než když nevíte, zda máte ještě platit a dokdy.

Je středa dopoledne, 17.6.2020. Výpovědní smlouva zkontrolována a nachystána, vstupuji do banky. „Dobrý den, před dvěma měsíci jsem přes vás vypověděl pojistnou smlouvu. Dosud mi nepřišel žádný dokument. Chtěl bych se zeptat, v jakém stavu je moje žádost.“ Paní si šla zavolat do pojišťovny, já trpělivě čekám.
„Aha, chápu... Tvrdí mi, že splátky pravidelně hradil... Aktivní? Ano, rozumím... Zaplacené do srpna... Děkuji, naschledanou.“

— Pane Záhradník, ta smlouva je aktivní.<br/>
— Jak prosím? Vždyť jsem ji byl vypovědět již v dubnu. Tady to máte na papíře.<br/>
— Ano, vidím, ale v pojišťovně dokument nedostali. Jste si jistý, že jste podepisovali dva dokumenty?<br/>
— Ano, jeden si nechala paní pracovnice a řekla, že hned zítra ho pošle. Druhý jsem měl já.

Paní se odběhne radit s kolegy, já čekám. Později přivolá i paní, se kterou jsem tehdy řešil vypovězení smlouvy. Omluvila se mi: „Pane Záhradník, je mi to líto, ale ten dokument jsem nedopatřením ztratila.“ V duchu si říkám: „Co prosím? Po dvou měsících se dozvím, že smlouva ještě ani nebyla vypovězena? To už skutečně nemohu věřit ani tomu, že když v bance podepíšu papíry, že na to dohlídnou? Neskutečné.“

Říkám jim: „To, že jste mou žádost ztratili, není moje chyba. Proč bych tedy měl nadále platit za pojistku, která již měla být vypovězena? Dokdy ještě mám platit?“ Paní odpovídá: „Platit již nemusíte nic, paní na centrále mě ujistila, že máte poplatky uhrazeny do konce srpna.“

Pracovnice, která udělala chybu, se mi ještě jednou ospravedlní a odchází. Škodu však mám já. Za každý den navíc, když je smlouva aktivní, platím poplatky. Rozhodl jsem se však nechat to tak. Jde o škodu asi 24 eur a kvůli ní již nemíním běhat po pobočkách. Rychleji si je vydělám jinde.

Paní vypisuje novou výpovědní smlouvu s dnešním datem a já se ujišťuji, že číslo účtu, kde mi vyplatí případný zůstatek, už bude v mé druhé bance. Podepisuji a doufám, že tato kapitola se zanedlouho uzavře. Ale dohlédnu na to — slovní ujištění z jejich strany mi už nestačí.

Říkám: „Dobře, tuto část jsme dořešili. Teď bych rád zrušil svůj účet, kompletně se vším. Nevyužívám ho.“ Paní mi říká: „Pane, ale to není jen tak. Žádost jde na takové oddělení a oni vám nabídnou výhodný produkt, vedení zdarma.“

— Již se mi ozvali. Za účet neplatím, ale nevyužívám ho. Rád bych ho zrušil.<br/>
— Koukám, že ta akce platí do 31. srpna. Do té doby se to nedá zrušit jen tak.<br/>
— Chcete mi říct, že svůj účet nemohu zrušit dříve než uplyne tento termín?<br/>
— Samozřejmě, můžete. Ale víte, budu muset opět volat na centrálu.

Přijde mi, jako kdyby se paní stěžovala na provádění její vlastní práce. Nakonec tam však zavolá. „Ano, pan chce zrušit účet. Má nyní akci, ale už je rozhodnut...“

— Tak, pane Záhradník, účet zrušit můžeme, ale všimla jsem si, že máte stále aktivní investiční účet.<br/>
— Co prosím? Vždyť ten byl vyplacen již dávno.<br/>
— Ano, ale v systému je stále aktivní. Musíme jej nejprve deaktivovat a teprve potom můžeme zrušit váš osobní účet. Potrvá to takové dva-tři dny.

Už rezignuji.

— V pořádku, takže mám si to sledovat v Georgovi a když ho neuvidím v seznamu produktů, mám se zastavit opět. Správně?<br/>
— Nevím, jestli to v Georgovi ukáže. Důležité je, co máme v systému. Přijďte někdy v průběhu příštího týdne. A u okénka rovnou řekněte, že chcete pokračovat v rušení účtu.

Poděkuji se, loučím se a odcházím. Přestože z banky jsem dlouho zhnusený, svou zlost si nechávám pro sebe. Pracovnice nemůže za to, že v bance levá ruka neví, co dělá pravá. Příští týden na pobočku zavítám opět a pevně doufám, že naposledy.

## Ponaučení na závěr
Těch ponaučení by se dalo najít více. Vzpomenu alespoň některé:
- O zákazníka je třeba se starat. Neberte ho jako samozřejmost. I dlouholetý zákazník vám časem může odejít jinam.
- Konkurence nikdy nespí. Pokud jste vybudovali byznys v době, kdy jste konkurenci neměli, váš pocit nadřazenosti se vám může ošklivě vymstít.
- Budujte váš byznys na digitálních službách. Fyzické pobočky, kde se snažíte lidi přesvědčovat o jejich omylnosti, si nechte pro ty pár lidí, co k vám přijdou. Já vím, co dělám, i bez vás.
- Časem zřejmě zjistíte, že platíte příliš mnoho pracovníků na pobočkách. Transformací do online prostředí můžete výrazně počet zaměstnanců seškrtat. Konkurenční [Fio banka][fio] si vystačí možná s jednou setinou zaměstnanců Slovenské spořitelny a přesto jejich služby využívám mnohem raději.
- Dávejte si pozor na přezaměstnanost. Mějte jen tolik lidí, kolik potřebujete na pokrytí potřeb zákazníka plus nějakou rezervu. A časem se snažte zefektivňovat ještě více. Automatizace je v tomto váš přítel.

Slovenská spořitelna vynakládá spoustu peněz na reklamu. Přesvědčují nás, jaká jsou oni oblíbená banka na Slovensku a nemají problém zaplatit si na to jednu z nejkreativnějších reklamních agentur na Slovensku, [Zaraguzu][zaraguza]. Jak výraznější je pak ten rozpor mezi kreativní reklamou a přibržděnou realitou. Na jednu věc však tato banka zjevně zapomněla, přičemž jde o hlavní pravidlo úspěšného byznysu.

> O firmě se šíří zvěsti z úst do úst.

Ano, správně. Pokud se mi něco líbí, sám to budu doporučovat druhým a pokud se mi něco nelíbí, napíšu článek jako je tento. Před časem jsem pochválil novou mobilní aplikaci Fio banky. Po dlouhé době měli aplikaci, která se dá používat a udělali ji dobře. Veřejně jsem jim za to dal pochvalu. Slovenská spořitelna však spí na vavřínech, neinovuje a žije jen z jakési zašlé slávy a z toho, že patří mezi největší banky na Slovensku, navíc se zahraničním vlastníkem. Rád bych slyšel zkušenosti lidí s [Českou spořitelnou][ceska-sporitelna] nebo rakouskou [Erste Bank][erste-bank]. I ti používají Georga. Jsou však jejich ostatní služby stejně (ne)kvalitní? Neumím to posoudit.

<div class="Image__Medium">
  <YouTube videoId="C2_ymES2eO0" />
  <figcaption>Naše země potřebuje banku, která lidem věří</figcaption>
</div>

Tento článek píšu, když je ještě celá věc aktivní. Ale měl jsem potřebu se o to s vámi podělit. Pokud totiž máte účet v této bance, měli byste se zajímat o to, kdo se stará o vaše peníze. Mě celá situace znechutila natolik, že nevím, jestli jsou lidé nekompetentní pouze na těch nejnižších pozicích nebo to sahá napříč celou firemní strukturou. To se však už nedozvím.

## Aktualizace 23. června 2020
Uplynulo pár dní a já jsem v Georgovi viděl, že můj investiční účet už mezi produkty nesvítí. Vybral jsem se opět do banky zrušit i ten osobní. Vcházím do prodejny a hledám volné poradní místo. Shodou okolností jsem se dostal k té paní, která tu mou původní smlouvu ztratila.

— Nebyli jste tu minule řešit vypovězení té smlouvy?<br/>
— Ano, to jsem byl já.<br/>
— Ještě jednou se vám omlouvám.<br/>
— To nevadí.<br/>
— Co byste potřebovali?<br/>
— Minule jsem začal rušit osobní účet, ale nebylo to možné, protože jsem měl ještě aktivován investiční účet. Teď už vidím, že je zrušen a rád bych pokračoval v rušení i zbytku.<br/>
— V pořádku. Musíme však zavolat na retenční oddělení. Dám vám k telefonu paní, která vám nabídne výhodnou nabídku.<br/>
— Myslíte vedení účtu zdarma? Už se mnou volali a mám to už aktivováno. Účet však nevyužívám a chci ho zrušit.<br/>
— Aha, dobře. Víte, co? Zavolám tam a rovnou řeknu, že už vás s nabídkou oslovili. Abyste už nemuseli k telefonu.<br/>
— Dobře, děkuji.

<div class="Image__Medium">
  <img src="./images/slsp-building.jpg" alt="Pobočka banky" />
  <figcaption>Pobočka banky, kterou jsem dnes snad navštívil naposled</figcaption>
</div>

Po chvilce paní všechno dohodla a požádala o souhlas se zrušením účtu. Následně jsem podepsal dva dokumenty, jeden pro ně a jeden pro mě a už jen čekat. Účet nebylo možné zrušit hned, protože osm dní bance trvá deaktivovat debetní kartu. Sice nad tím nechápavě koulím očima, ale osm dní už zvládnu. A pevně doufám, že to byla moje poslední osobní návštěva pobočky této banky. Dozvíme se již 1. července 2020.

## Aktualizace 13.7.2020
Po zveřejnění poslední aktualizace mě jeden z čtenářů upozornil, že i po zrušení osobního účtu mi stále zůstane můj internet banking aktivní, a tak to i bylo. Dnes jsem přišel na pobočku opět a vytáhl na ně právo na zapomnění v rámci GDPR. Pracovník banky nejprve nechápal co chci, ale zavolal si kolegyni a už to šlo.

Chvíli jsme se dohadovali, co je a co není možné vymazat a nakonec jsme dospěli ke kompromisu. Banka mi ze systému vymazala všechno kromě mé trvalé adresy a čísla občanského průkazu. Prý tyto údaje mohou vymazat až po mé smrti. Asi bych mohl v této záležitosti i nadále rýpat, ale s aktuálním stavem jsem už spokojen. Nemají už víc můj email, telefon a účet do internet bankingu George je také vymazán.

Pokud se ptáte, proč jsem tuto záležitost nenechal už dříve, dám vám stručnou odpověď. Snažím se mít svou digitální identitu pod kontrolou. Mám přehled o všech účtech, které jsem kdy vytvořil. Na každém mám jiné heslo a zároveň účty, které nepoužívám, mažu. Tímto omezuji potenciální vektor útoku na mou osobu. Kdybych účet nezrušil, potenciálně by odtud mohl hacker vytáhnout jisté osobní údaje, které by zneužil na jiném webu, a tak dále. Po dnešku to již nebude možné.

GDPR vnímám ze dvou pohledů — jako fyzická osoba a jako podnikatel. Pro mě jako fyzickou osobu je to jeden z nejužitečnějších nástrojů, jaké mi dala Evropská unie do ruky, ale zároveň jako podnikatel vidím, jak náročné je vyhovět předpisům, když jsem na druhé straně barikády. Proto chápu, že banka má jisté povinnosti archivovat data o mně, které se mohou bít s klauzulí o vymazání osobních údajů. Kdybych v této věci konal dál, už jen po konzultaci s právníkem, a to se finančně nevyplatí.

[//]: # (Used references)
[slsp]: https://www.slsp.sk/sk/ludia
[primabanka]: https://www.primabanka.sk/
[fio]: https://www.fio.sk/
[kooperativa]: https://www.koop.sk/
[zaraguza]: http://www.zaraguza.com/
[ceska-sporitelna]: https://www.csas.cz/
[erste-bank]: https://www.sparkasse.at/
