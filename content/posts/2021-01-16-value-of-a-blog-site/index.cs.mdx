---
title: Hodnota blogu
excerpt: Would you post foreign content on your site? What is your price?
author: Vladimír Záhradník
date: 2021-01-16
categories: blog value advertisement price seo
hero: ./images/hero.jpg
lang: cs_CZ
secret: true
slug: hodnota-blogu-cz
---

V prosinci jsem dostal na můj e-mail otázku, zda jsem ochoten na svých stránkách zveřejnit cizí článek. Ve skutečnosti jsem o tomto nikdy neuvažoval. Založil jsem ho, protože jsem si chtěl zkusit, o čem je psaní a zda mě bude vůbec bavit.

Odpověděl jsem jim přesně v tomto duchu. Aby si mě přidali do nějaké databáze, chtěli po mně i sumu, za jakou bych byl ochoten obsah zveřejnit. Toto je můj třicátý čtvrtý příspěvek. Většina z nich má relativně malou čtenost, avšak asi čtyři příspěvky zaujaly ve větším. Dva z nich mi dosud táhnou na stránku desetitisíce lidí měsíčně. A protože jsme začali pod textem i živou a hodnotnou diskusi, hodnota webstránky ve vyhledávačích jde nahoru.

## Jakou má blog cenu?
Přestože si uvědomuji tyto skutečnosti, nedokážu odhadnout přiměřenou hodnotu za zveřejnění článku. Jelikož ještě nešlo o konkrétní nabídku, řekl jsem, že bych byl ochoten o tom uvažovat při částce 100-200 dolarů.

Netrvalo dlouho a dostal jsem už konkrétní nabídku. Ozvali se mi s konkrétním článkem napsaným přesně pro můj web. Podmínky byly jednoduché:
- Zveřejnit text v nezměněné podobě
- Neoznačovat ho jako reklamu
- Zajistit, aby ho začal indexovat Google vyhledáváč
- A nakonec vystavit fakturu

To je celé. Až při konkrétní nabídce jsem začal uvažovat, co udělám. V té chvíli jsem to netušil. [Zeptal jsem se][fb-query] proto své přátele na Facebooku. Zajímalo mě, jestli by v jejich očích ztratil blog hodnotu a zda by to vnímali jako kdybych se zaprodal.

Dostal jsem několik odpovědí. Moji přátelé to vnímají tak, že není nic špatného na tom ptát si za svou práci peníze. Jak však jeden z nich poznamenal, on by už na takovou nabídku nepřistoupil. Vydělává na svém blogu z prodeje vlastních produktů. Tato klíčová myšlenka mi utkvěla v hlavě, když jsem si šel venku provětrat hlavu.

## Kývnout na nabídku nebo ne?
Na přemýšlení jsem měl několik hodin. Zvažoval jsem pro i proti. Někteří moji přátelé mi radili nabídku vzít, i když nevěděli, o jakou částku jde. Jiní mi říkali, ať do toho nejdu. Rozhodnutí však bylo moje.

Ten článek, který mi poslali, nebyl špatný. Ale oproti ostatním mým textům by vyčuhoval. Byl napsán příliš povrchně, byl psán ve stylu seznamu a neztotožňoval jsem se úplně ani s obsahem. Týkal se Apple zařízení, které nepoužívám a víceméně ignoruji.

<div className="Image__Medium">
  <img src="./images/deal.jpg" alt="Nabídka" />
  <figcaption>Zdroj: Tumisu, Pixabay</figcaption>
</div>

Uvažoval jsem takto: pokud nyní na tuto nabídku kývnu, co bude dál? Přijdou další články? Kolik svých příspěvků bych měl napsat oproti jednomu reklamnímu textu? Pokud začnu zveřejňovat příliš přebratého obsahu, hodnota stránky začne klesat.

Nakonec jsem došel k závěru, že cizí obsah na své stránce nechci. Ať je jakkoliv nedokonalá, je celá moje. Postavil jsem ji z nuly a asi to dělám dobře, protože na ni začínají chodit lidé. Líbí se mi, že jediný autor jsem na ní já. Vlastní produkty zatím nemám, ale už na nich pracuji. Když jsem stránku dotoval ze svého dosud, mohu v tom pokračovat i nadále.

V tomto duchu jsem na nabídku odepsal a s vděčností jsem ji odmítl.

## Konec?
Myslel jsem si, že tím to celé končí. Ale komunikace nepřestala. Zajímali je detailní důvody, pro které jsem nabídku odmítl. Řekl jsem, že cizí obsah na svém webu nechci. Zatímco nabídka nepřišla, neuvažoval jsem o tom, ale už v tom mám jasno. Nabídli mi však alternativu. Jsou mi ochotni zaplatit stejnou částku, pokud zveřejním odkaz na jejich web s krátkým textem v přesném znění tak, jak mi ho zašlou. Podmínka byla, aby měl článek aktuální datum. Odmítl jsem upravit datum zveřejnění stávajících příspěvků, ale dal jsem nabídku, že jsem ochoten napsat nový text a zveřejnit ten. Tento text právě čtete. Odkaz, který chtějí po mně zveřejnit, je nyní součástí tohoto příběhu a už to není reklama vytržená z kontextu. S tímto jsem už spokojen.

*Aktualizace 24.1.2021: Po pár dnech mám odpověď i z druhé strany. S takovým typem textu nejsou zase spokojeni oni. Odkaz odsud na jejich žádost stahuji.*

## A co dál?
Přebírat cizí obsah se nechystám, už v tom mám jasno. Pokud přijde nabídka zveřejnit nenápadný odkaz na jiný web, budu každou posuzovat individuálně. A věřím, že časem budu mít vlastní produkty, které mi na provoz webu vydělají mnohem více. Sledujte mě a budete určitě v obraze.

[//]: # (Used references)
[fb-query]: https://www.facebook.com/vladimir.zahradnik1/posts/3786533351367871