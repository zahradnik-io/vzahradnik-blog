---
title: Výběrový proces u FAANG firem je odtržen od reality
excerpt: I když máte více než 10-letou praxi jako softwarový inženýr, je to jedno. Na pohovoru řešíte úlohy z teoretické informatiky.
author: Vladimír Záhradník
date: 2021-08-19
categories: faang hiring recruitment
hero: ./images/hero.jpg
lang: cs_CZ
secret: true
---

Společnosti jako Google, Facebook, Amazon či Microsoft mají zvláštní výběrový proces. I když máte více než 10-letou praxi jako softwarový vývojář, vůbec je vaše zkušenosti nezajímají.

Místo toho vám dají řešit různé algoritmické úlohy z teoretické informatiky, kde jsou ve výhodě čerství absolventi univerzit, kteří je ještě drží v hlavě.

Minulý týden jsem byl zkusit bez přípravy pohovor do Microsoftu. První pohovor s paní recruiterkou byl příjemný, ale už tehdy jsem věděl, že mé zkušenosti jsou nepodstatné. Dali mi vyřešit tři programátorské úlohy a kdybych jimi prošel, čekaly by mě čtyři kola pohovorů, z toho tři technické. Proces trvá asi čtyři hodiny.

Z těch programátorských úloh jsem vyřešil dvě. U třetí jsem na to asi šel dobře, ale došel mi čas. Tehdy jsem si uvědomil, že pokud chce někdo těmi pohovory projít, chce to jen hodně trénovat, jako na soutěž...

Pokud bych každý den hodinku studoval základy teoretické informatiky a algoritmy, a procvičoval bych si je na [HackerRank][hackerrank] nebo [LeetCode][leetcode], věřím, že za půl roku bych měl slušnou šanci pohovorem projít.

Otázka zní, zda to stojí za to... Vyplatí se to kvůli prestiži? Časově je to velká investice a je třeba si uvědomit, že se měsíce připravujete na jeden den pohovorů, ne na skutečnou práci, co vás čeká potom. Zjednodušeně je to jako kdybyste se učili na maturitu.

Podobné zkušenosti jako já, mají i mnozí další. Například Google vám prý dá 600 stran materiálu, abyste se na pohovor připravili. Dnes jsem narazil na [tweet][twitter-recruiting process], kde se o výběrovém procesu diskutuje. A jeden z diskutujících dokonce napsal [blog][medium-hiring-study-guide], jak projít tímto procesem byť za tři měsíce.

Ve zkratce, vše je to o tréninku a přípravě.

[//]: # (Used references)
[twitter-recruiting process]: https://twitter.com/JillWohlner/status/1427975672530718720
[medium-hiring-study-guide]: https://medium.com/swlh/how-to-study-for-data-structures-and-algorithms-interviews-at-faang-65043e00b5df
[hackerrank]: https://www.hackerrank.com/
[leetcode]: https://leetcode.com/
