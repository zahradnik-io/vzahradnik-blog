---
title: Eurovision Song Contest 2021 v Rotterdamu — Příjemné překvapení
excerpt: Po dvouleté přestávce je pesničková soutěž zpět. Jak to dopadlo?
author: Vladimír Záhradník
date: 2021-05-23
categories: music eurovision
hero: ./images/hero.jpg
lang: cs_CZ
secret: true
---

Právě skončil 65. ročník Eurovision Song Contest. Tato soutěž se konala po dvouleté přestávce v Rotterdamu. Loni totiž organizátory zaskočil covid a už nestihli včas zareagovat. V našich končinách tuto soutěž skoro nikdo nezná a nesleduje, celosvětově však jde rozhodně o fenomén a počty diváků můžeme počítat ve stovkách milionů po celém světě.

Když jsem Eurovizi sledoval naposledy v roce 2019, měl jsem pocit, že kvalita soutěže šla prudce dolů. Všechny skladby byly na jedno kopyto a nudili mě. V tom roce to bylo poprvé, kdy jsem se nedokoukal ani na semifinálové kolo a finále jsem úplně ignoroval. K tomuto ročníku jsem přistupoval tak trochu skepticky, ale rozhodl jsem se, že po těch letech ještě dám Eurovizi šanci a podívám se na ní. Dobře jsem udělal.

Mimochodem, o tom, proč sleduji Eurovision Song Contest, jsem nedávno natočil video.

<div class="Image__Medium">
  <YouTube videoId="FPLf00BtAKY" />
  <figcaption>Velká cena Eurovize: Co si o ní myslím?</figcaption>
</div>

## Eurovize 2013 ve Švédsku
Ještě než se dostaneme k aktuálnímu ročníku, trochu odbočím. V roce 2013 se konala Eurovize v Malmö a dosud to považuji za jeden z nejlepších ročníků, jaké jsem dosud viděl. Sešli se tam tehdy dobří interpreti, ale mnohem více mě zaujalo zpracování. Dokonce si pamatuji moderátorku, jmenovala se Petra Mede, a uváděla to velmi poutavě a vtipně.

Večer byl nezapomenutelný od začátku do konce. Finálový večer začínal tradičním vlajkovým doprovodem, kterým jsou postupně interpreti uvádění. Tehdy v Malmö povýšili tento úvod organizátoři na ještě vyšší úroveň. Oslovili známé hudebníky a vznikla skladba [We Write The Story][we-write-the-story]. Hudbu a text zajistily ty dvě B ze skupiny ABBA — Benny Andersson a Björn Ulvaeus. Celé to pak ještě doladil Avicii, o kterém jsem do té doby neslyšel a od té doby nepřestal poslouchat.

Interpreti přicházeli po vysutém mostě a do toho jste celou dobu poslouchali tu majestátní hudbu. Dovolím si říci, že šlo o nejlepší úvodní doprovod v celé historii soutěže.

<div class="Image__Medium">
  <YouTube videoId="_Kjj-XS2dHs" />
  <figcaption>Avicii, Benny a Björn (ABBA) - We Write The Story (Eurovize 2013)</figcaption>
</div>

## Rotterdam 2021: Open Up
Překonat laťku Švédska nebylo jednoduché a nemyslím si, že se to Holandsku podařilo. Ale mám pocit, že se jim vyrovnali, a za to jim skládám obrovskou pochvalu. Chápu, že o kvalitě soutěžních skladeb a výběru interpretů můžete mít různé názory, ale jednu věc nemůžete této soutěži upřít — technicky je na velmi vysoké úrovni. Na následujícím videu si můžete prohlédnout, kolik práce dalo co jen postavit pódium s LED obrazovkami.

<div class="Image__Medium">
  <YouTube videoId="6PGGicwXgO8" />
  <figcaption>Stavba jeviště v Ahoy aréně v Rotterdamu</figcaption>
</div>

Zároveň organizátoři pracovali v omezujících podmínkách. Já sám jsem dlouho nevěděl, zda bude soutěž bez diváků. Nakonec byla hala Ahoy naplněna na asi 20 procent kapacity, což představuje 3500 míst. Kdyby tam však ti diváci nebyli, celou tu atmosféru by to zabilo. Poprvé v historii se také stalo, že Austrálie nevystoupila kvůli technickým problémům živě, ale pustili nám záznam. Podobně jako u soutěžících z Islandu, protože jeden z nich byl pozitivní na covid, a tak museli zůstat v karanténě. Nuž, je třeba se umět adaptovat.

Na Eurovision Song Contest jsem vždy obdivoval dotáčky, kterými jsou interpreti uvádění. Vždy šlo o vizuální divadlo. Většinou se organizátoři snaží nějakým způsobem představit svou zemi nám ostatním. Tento rok jsme viděli záběry mnoha nizozemských měst a vizuálním jednotícím prvkem byl jakýsi paprsek světla, který se odrážel napříč celým Nizozemskem. Pokud používáte počítačové efekty s mírou, dokážete velmi vylepšit výsledný dojem. Podívejte se například na úvod z Velkého finále.

<div class="Image__Medium">
  <YouTube videoId="msfdz_aksY8" />
  <figcaption>Eurovision Song Contest 2021 - Velké finále</figcaption>
</div>

## Zajímavé skladby a interpreti
Každý rok jsem na Eurovision Song Contest objevil pár zajímavých interpretů, o kterých bych bez Eurovize neslyšel. I proto ji sleduji. Tento rok však bylo těch skladeb, které se mi líbily, mnohem víc. Několik z nich vám zde nyní uvedu, možná vás některá zaujme také.

### Ukrajina
Ukrajinu letos reprezentovala skupina Go_A se skladbou Shum (šum). Zaujali mě před soutěží, když jsem si pustil [rekapitulaci všech soutěžních skladeb][official-recap]. Okamžitě jsem si je zamiloval a od té doby je pravidelně poslouchám. Jde o techno folk. O takovém žánru jsem sice dosud neslyšel, ale mám blízko k folku a folk rocku, takže mě nepřekvapuje, že se mi líbí další folková odnož. Existují dvě verze této skladby. Asi si autoři řekli, že ještě před soutěží umí skladbu vylepšit, tak se o to pokusili. A myslím, že se jim to podařilo. Videoklip se mi líbí víc, ale i živé vystoupení bylo velmi povedené.

<div class="Image__Medium">
  <YouTube videoId="lqvzDkgok_g" />
  <figcaption>Go_A - Shum</figcaption>
</div>

### Francie
Francie letos zastupovala šansoniérka Barbara Pravi. Její skladbu Voilà jsem si okamžitě zamiloval. Pokud mám vedle folku nějaký druhý oblíbený žánr, tak právě šansony. Vedle Edit Piaf a ZAZ tak mám další zpěvačku, kterou budu pravidelně poslouchat. Tato píseň skončila v celkovém pořadí druhá.

<div class="Image__Medium">
  <YouTube videoId="Unj9WbeLzRU" />
  <figcaption>Barbara Pravi - Voilà</figcaption>
</div>

### Finsko
Finsko zastoupila kapela Blind Channel se skladbou Dark Side. Finové opět nezklamali, je vidět, že rockem žijí. Skladba mě okamžitě chytla a určitě se podívám i na jejich další tvorbu.

<div class="Image__Medium">
  <YouTube videoId="fOPGxQ4fgVw" />
  <figcaption>Blind Channel - Dark Side</figcaption>
</div>

### Portugalsko
Portugalsko zastupovala kapela The Black Mamba se skladbou Love Is On My Side. Žánrově šlo o více artové vystoupení, až jsem se divil, co hledají na Eurovision Song Contest. Ale na druhé straně, takový [Salvador Sobral][esc-salvador-smetl] před pár lety s podobnou skladbou soutěž dokázal vyhrát. Písnička mi tak trochu připomíná tvorbu [Postmodern Jukebox][postmodern-jukebox], takže pokud máte rádi takový žánr, přijdete si na své.

<div class="Image__Medium">
  <YouTube videoId="qq9SceXaukA" />
  <figcaption>The Black Mamba - Love Is On My Side</figcaption>
</div>

### Ázerbájdžán
Ázerbájdžán zastupovala mladá zpěvačka Efendi se skladbou Mata Hari. Jednoduchá píseň, ale dobře se poslouchá a i vizuální provedení se mi líbí. Vždyť posuďte sami.

<div class="Image__Medium">
  <YouTube videoId="FTQ22S5YC7Q" />
  <figcaption>Efendi - Mata Hari</figcaption>
</div>

### Švédsko
Švédsko zastupoval mladý Nigerijec, který našel v zemi nový domov. Jmenuje se Tussi a prý ještě studuje na střední škole. Skladba je také dosti chytlavá.

<div class="Image__Medium">
  <YouTube videoId="NyJRyif6_kk" />
  <figcaption>Tusse - Voices</figcaption>
</div>

### Německo
Německo zastupoval mladý kluk s ukulele, Jendrik. Skladba se mi také líbila, v celkovém hodnocení se však propadla na poslední příčky.

<div class="Image__Medium">
  <YouTube videoId="1m0VEAfLV4E" />
  <figcaption>Jendrik - I Don't Feel Hate</figcaption>
</div>

### Itálie
Itálii zastupovala skupina Måneskin, která nakonec vyhrála celou soutěž. Nejblíže se tedy bude Eurovize konat právě tam. Skladba mě sice na první poslech až tak nezaujala, ale cítit z ní energii a líbí se mi, že se Italové nebáli zpívat v rodné řeči. Časem jsem se na ni však i já namotal.

<div class="Image__Medium">
  <YouTube videoId="bC9sg6MpDc0" />
  <figcaption>Måneskin - Zitti E Buoni</figcaption>
</div>

## Zatímco čekáme na vítěze
Finále Eurovision Song Contest je tradičně dlouhé, včera se vysílalo celé čtyři hodiny. Ovšem ubíhalo to rychle. Zatímco diváci hlasují o celkovém vítězi, mají organizátoři přichystaný bohatý program. Mě nejvíce zaujalo, jak na střechách budov postavili několik pódií a na každém z nich zahrál živě některý z předešlých vítězů. Byla to nádhera!

<div class="Image__Medium">
  <YouTube videoId="30Cm6xAXMok" />
  <figcaption>Prestávka - Rock The Roof</figcaption>
</div>

Pak už následovalo tradiční hlasování jednotlivých zemí. Prostřednictvím telemostu jsme se spojovali postupně s lidmi v každé zemi a ti nám oznámili, kdo získal od nich nejvíce bodů.

Standardně o celkovém vítězi rozhodují hlasy od odborné poroty a diváků. Kdysi hlasatelé oznámili souhrnné výsledky, ale ukázalo se, že vítěz byl častokrát znám už po sečtení řekněme poloviny hlasů. Nyní, kvůli zvýšení napětí, se dozvíme jen hlasy od odborné poroty. A nakonec ještě mohou zamávat pořadím hlasy od diváků. I včera tomu tak bylo.

Největší neduh takového hlasování je ten, že si mnohé státy vzájemně vypomáhají. Cyprus dá nejvíce bodů Řecku, Řecko zase Kypru. Osobně nechápu, co je to za odborná porota, když je jasně zaujatá, ale vždy to tak na Eurovizi bylo a i to tak bude. Velmi s tím neumíte nic udělat. Ale i tak si myslím, že ten, kdo vyhraje soutěž, je vítězem spravedlivě... Ty miliony hlasů od diváků se projeví.

<div class="Image__Medium">
  <YouTube videoId="pfS6SrGS7Bk" />
  <figcaption>Hlasování poroty</figcaption>
</div>

Největší překvapení bylo Spojené království. Získalo dohromady od diváků i odborné poroty nula bodů. To se už dlouho nestalo (možná nikdy). Když se dozvěděli toto hrozivé číslo, chvíli v sále nastalo ticho. Ale i takové překvapení patří k Eurovizi.

## Závěr
Gratuluji vítězům z Itálie a už teď se těším na další ročník. Čekání mi budou zpříjemňovat aktuální soutěžní skladby a interpreti, jejichž jsem právě objevil. Tak si připijme na další úspěšnou Eurovizi v roce 2022.

[//]: # (Used references)
[we-write-the-story]: https://youtu.be/y9c78nemYCg
[official-recap]: https://youtu.be/u6FU4wPI-ng
[esc-salvador-sobral]: https://youtu.be/Qotooj7ODCM
[postmodern-jukebox]: https://www.youtube.com/user/ScottBradleeLovesYa