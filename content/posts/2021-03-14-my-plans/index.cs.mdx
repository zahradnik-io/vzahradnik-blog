---
title: Plány
excerpt: Co chystám v nejbližší době?
author: Vladimír Záhradník
date: 2021-03-14
categories: entrepreneurship plans goals vision
hero: ./images/hero.jpg
lang: cs_CZ
secret: true
slug: plany-cz
---

Neskutečné! Mám pocit, jako by jen včera začal Nový rok, ale za dveřmi už klepou Velikonoce. Existuje stará latinská fráze „Tempus fugit“ (čas plyne/čas běží). Platí do puntíku i dnes.

Asi jste si všimli, že jsem byl poslední měsíc mnohem méně aktivní na sociálních sítích. I moje videa ustály. Nebylo to proto, že by mě to přestalo bavit. Právě naopak. Ovšem zažíval jsem ještě turbulentnejšie období, jak je u mě zvykem. Žongloval jsem s příliš mnoha míčky a i když mi žádný z nich na zem nespadl, měl jsem co dělat.

Ve svém posledním příspěvku s názvem [Ztišení][come-together-post] jsem psal o svém vztahu. Bohužel happyend se nekonal. Asi po týdnu společného bydlení jsme se s přítelkyní rozešli. Co už... život jde dál. Snáším to docela dobře. Pomohli mi rozhovory s mou rodinou a blízkými přáteli. Vedle toho jsem nasbíral inspiraci na další texty a také videa. Vztahy jsou neskutečná studnice příběhů.

Pár dní jsem přemýšlel, co dál. Rozhodně netrpím krizí, ale chvíli jsem byl jakoby ve vakuu. Musel jsem si opět nastavit plán, na co se zaměřím. Dá se říct, že jsem se vrátil k tomu, čemu jsem se intenzivně věnoval před vztahem s Nely. V tomto příspěvku vám své plány poodhalím. Jelikož jsem poučen z minula, nebudu dávat žádné časové odhady. Ale aspoň budete vědět, co chystám, a budete mít možnost být při tom jako diváci či čtenáři.

## YouTube
O tom, že budu YouTuber, mluvím už dlouho. Občas mi je až trapné to znovu vytahovat. Ale pošťuchovačům odkazuji jen jediné: „Zkuste se někdy postavit před kameru i vy.“ Už dávno obdivuji všechny, kteří se na to dali. S videi rozhodně nekončím. Hodně se u nich učím a zjistil jsem, že mě baví natáčet je. Podobně jako při psaní se mohu kreativně vyřádit.

U YouTubu platí, že každý kanál by měl být tématicky zaměřen. Pokud totiž točíte videa o čemkoli, nedokážete přilákat k sobě diváky a budovat kolem sebe komunitu. Těch témat, o kterých bych rád točil videa, je však tolik, že mi jeden kanál nestačí. Je to vtipné, ale založil jsem už několik kanálů bez obsahu. To se však doufám brzy změní. Abych to celé nějak ukočíroval, vymyslel jsem si strategii.

### JSC electronics
Toto bude minimálně na nějaký čas můj hlavní kanál. Bude zaměřen na technologie, programování a elektroniku. To, čemu se věnuji profesně. V této oblasti jsem asi nejvíc doma a dokážu zajistit dostatek kvalitního obsahu.

JSC electronics je firma mého bratrance, se kterou dlouhodobě spolupracuji. Už nějaký čas [vyvíjíme i různé open-source][jsc-github] produkty, primárně zaměřené na Arduino. Usoudil jsem, že tento kanál nazvu stejně a využiji jméno, které už má nějaký ohlas v komunitě.

Základem každého úspěšného kanálu je kromě obsahu pravidelnost. Já jsem si nastavil cíl jedno video týdně. V první fázi budu točit videa o tom, čemu se věnuji. Věřím však, že s nárůstem odběratelů se mi mé možnosti rozšíří. Rád bych vytvořil komunitu, pro kterou bych mohl dělat webináře a později jim prodat moje online vzdělávací kurzy, konzultace nebo vývojářské služby. Kanál bude v angličtině a najdete ho [zde][jsc-youtube].

### Comenio
Tímto druhým kanálem si naplním svou druhou vášeň — baví mě mluvit o podnikání a vzdělávání. Rád bych tyto mé záliby sloučil. Jelikož jsem jako podnikatel stále v začátcích, budu se i já hodně učit.

Prostřednictvím videí budu dokumentovat mou cestu. Nastuduji si nějaké téma a zpracuji ho. Rovněž budu mluvit o reálných zkušenostech z mého podnikání. Pokud se mé firmě bude dařit, uvidíte to. A pokud krachne, zaznamenám i tuto temnější stranu. Chybami se člověk učí, takže se jim nebudu vyhýbat. Právě naopak. I na tento kanál bych rád nahrál jedno video týdně. Pokud mi to však čas nedovolí, nic se nestane. Kanál bude v angličtině a najdete ho [zde][comenio-youtube].

### Concertino
Tento kanál bude pokrývat mou třetí vášeň — hudbu. Během střední školy jsem navštěvoval lidovou školu umění a učil jsem se hrát na akordeon. Nyní, po asi šestnácti letech, se k tomu aktivně vracím. Zkouším hrát skladby, které se mi líbí. A když usoudím, že je něco dostatečně poslouchatelné i pro širší publikum, přidám to na tento kanál.

Stále platí, že jsem hudebník-amatér. Ale to vůbec nevadí. Jsem si jist, že tato díla ocení moje rodina a snad i vy ostatní. Zatím mám nahrané tři skladby, ale ještě jsem je nestihl zpracovat. Příští týden se k tomu dokopu. Obsah budu přidávat nepravidelně, podle toho, jak se zadaří. Sám jsem zvědavý, jestli ty nahrávky bude někdo kromě mě poslouchat. Kanál najdete [zde][concertino-youtube].

### Vladimír Záhradník
Toto je můj osobní kanál a budu sem přidávat videa, které nejsou zaměřeny na konkrétní téma. Zkrátka, pokud narazím na něco zajímavého, natočím o tom vlog. Zde bude prostor poodhalit vám něco více z mého soukromí a poznáte ještě blíže moje myšlenkové pochody. Videa budou v angličtině a nemám určeno, jak často budou přibývat. Kanál najdete [zde][vzahradnik-youtube].

### Vladův svět
A konečně přicházíme k poslednímu kanálu [Vladův svět][vladov-svet-youtube]. Jednou v noci jsem dostal nápad, že založím i kanál v slovenštině. Mezi mými známými je mnoho lidí, kteří anglicky neumějí a přišla mi škoda připravit je o můj obsah. I z těch pár videí na Facebooku usuzuji, že o mé videa je zájem mezi mými přáteli. A rovněž sleduji i trendy. Už i v našich končinách dokážete vybudovat úspěšný slovenský YouTube kanál. Slovenský obsah jsem však nechtěl míchat s anglickými videi. Dal jsem mu tak zvláštní prostor.

Tématicky sem budu dávat netechnické videa. Hlavně asi proberu obsah z mého kanálu [Vladimír Zahradník][vzahradnik-youtube] a doplním ho videi z kanálu [Comenio][comenio-youtube], které natočím slovensky. Nebojte se, budu to dělat tak, že si tu odpočinete a videa pochopíte i bez vyššího vzdělání. A kdoví? Možná zaujmu i nové lidi. Nechám YouTube algoritmus dělat svou práci. Kanál najdete [zde][vladov-svet-youtube].

## Blog zahradnik.io
Vedle všech těch videích jsem přemýšlel, co s blogem. Zcela jasno v tom ještě nemám, ale už se mi vyjasňuje. Chtěl bych využít značku zahradnik.io na propojení všech mých aktivit. Časem můj blog rozšířím. Přibudou tam sekce, kde návštěvník uvidí odkazy na mé online vzdělávací kurzy, videa a podnikatelské aktivity.

S blogováním rozhodně nekončím. Jen přemýšlím nad obsahem. Některá témata umím zpracovat i jako video, i jako článek. V článku můžu jít více do hloubky. A myslím si, že podstatnou část obsahu na mém blogu budou tvořit osobní texty. Takový pohled do zákulisí. Vlastně něco jako tento text, který právě čtete.

Pod značkou [zahradnik.io][zahradnik-io-website] budu sjednocovat všechny mé aktivity. Dává mi smysl občas čtenářům ukázat širší perspektivu. Můj blog už dávno není technologický. Získal jsem však čtenáře, kteří by mě nikdy neobjevili, neboť tím technickým věcem nerozumí. Rád však s vámi budu vést dialog. Vy si přečtete můj text a já získám zpětnou vazbu prostřednictvím vašich komentářů.

## Online vzdělávací kurzy
Vzdělávacím kurzům dávám velký potenciál. Marketing si však budu řešit sám. Nechci jít na platformu jako [Udemy][udemy], ale buduji si vlastní. I proto má všechno svůj čas. Nejprve si potřebuji vybudovat kolem sebe komunitu. Později můžu začít dělat webináře, odpovídat na otázky diváků a nakonec odpromovat svůj kurz. Věřím, že takový postup je správný. Chce to čas, ale nikam nespěchám.

Začnu kurzy zaměřenými na Arduino, Android, open-source vývoj. Později však mohu točit i kurzy o tom, jak dělat YouTube. Ty zkušenosti totiž nasbírám souběžně vedle toho, co dělám. První kurz jsem chtěl začít dělat už teď v březnu, ale vidím, že ještě nejsem připraven. Bude to dřina, ale třeba tím projít.

## Comenio
Comenio je vzdělávací platforma, kterou buduji spolu s mým kamarádem Marcelem. Jdeme pomalu, ale projekt se hýbe. Snažím se svůj čas rozdělovat tak, abych stíhal vyvíjet tuto platformu a zároveň, abych pracoval i na obsahu. Budu pravděpodobně první klient na této platformě a věřím, že mé kurzy nalákají potenciálně další instruktory, ale i studenty. Tím, že jsem i tvůrce platformy a současně zákazník, získávám docela slušný pohled na to, co naše platforma potřebuje. Každým dnem ladíme to, jak se naše platforma odliší od těch ostatních na trhu. A myslím si, že pomalu na to začínáme přicházet.

## Bloggeři v akci
Na závěr vám povím o mé poslední aktivitě, která se rozběhla jen tak mimochodem. S mým kamarádem Janem Haláčkom si dlouhodobě telefonujeme a probíráme různá témata. Vidím, že je v něm skryta kreativní duše, tak jako ve mně. Akorát on dosud neměl čas svou kreativitu realizovat tak, jako já. Je pracovně vytížený a přestože chtěl začít s bloggováním už asi tak před rokem, dosud nevydal ještě ani jeden článek. Nedávno jsem mu navrhl: „Honza, co kdybychom si dali pravidelné setkání řekněme jednou týdně, kde se zaměříme pouze na bloggování?“ Myslím, že i ti nejvíce vytíženi mezi námi dokážou napsat jeden nový text za týden. Stačí pouze zajistit podpůrnou skupinu.

Tuto myšlenku jsem rozvinul dál a o svém nápadu jsem napsal na Facebooku. Řekl jsem si, že možná jsou i další, co by se na bloggování dali, ale chyběla jim chuť začít. Naše skupina by se mohla navzájem motivovat, radit si a dávat si zpětnou vazbu. Něco jako v řečnických klubech Toastmasters, jen pro bloggery. Chci, aby tato aktivita byla řízena komunitou. Nepotřebuji mít hlavní slovo. Vpustim mezi nás každého zájemce a nebudu ho nijak kontrolovat. Věřím, že ti aktivní budou chtít sami pokračovat, a ti, které to neosloví, časem sami přestanou chodit mezi nás.

Včera večer jsem založil na Facebooku diskusní skupinu [Bloggeři v akci][bloggers-in-action] a dnes ráno jsme měli první setkání přes Zoom. Byli jsme tři. Celkem slušný začátek. Setkávat se budeme pravidelně každou neděli. Pokud si dáme cíl napsat jeden příspěvek týdně, za rok je to skoro 50 článků. To je víc, než jsem napsal za dva roky bloggování. Občas napíšu, jak se nám daří. Ale máte jedinečnou šanci být u zrodu něčeho nového. Vítáme každého, kdo už nechce být jen divák či čtenář, ale chce obsah i tvořit. Pokud jsou vaším cílem podcasty či videa, neztratíte se ani vy. Nejsme úzce zaměření a ještě se jen formujeme.

## Závěr
Uf... to jsem se zase rozepsal. Můj bratranec Jaro nedávno řekl, že prý mám strašně moc času. No nevím... Myslím, že volný čas nemám vůbec, ale aktivity si řadím dle priorit. Výsledek je takový, jaký vidíte. Když se ohlédnu zpět, vidím, jak dlouhou cestu jsem už prošel. A přede mnou je ještě delší cesta. Kam povede? To v této chvíli nevím. Ale kdybych to věděl, asi by to nebyla taková zábava.

## Dodatek, 5.8.2021
Když tento blog čtu s odstupem, uvědomuji si, jak moc se plány mění. Vymyšlené jsem to měl pěkně, ale realita byla úplně jiná. YouTube jsem stíhal podle plánu, ale asi jen měsíc, když jsem neměl žádný projekt. A zabíralo mi to tolik času, jako kdyby to bylo moje zaměstnání.

V červnu jsem nastoupil na nový velký projekt a už jsem vůbec nestíhal být tak aktivní, jako bych chtěl. Práce má však přednost. Ze všech YouTube kanálů jsou nyní aktivní dva. Ty ostatní existují a možná je jednou oživím. Začínám mít však jasno v tom, jaký obsah budu tvořit.

Co se týče vzdělávací platformy Comenio, ta prozatím skončila. Uvědomil jsem si, že už nemám téměř žádný volný čas, mám náběh na vyhoření, a náš malý dvoučlenný tým nedokázal přinášet inovace a konkurovat produktům, kde byly investovány statisíce až miliony eur. V segmentu e-learningu se chci i nadále pohybovat, zatím však jen jako tvůrce obsahu, ne startupista. Poučení pro mě: Pokud si vyberete velké sousto, co e-learning je, dejte dohromady jasný podnikatelský plán a sežeňte si investora. Jinak nemáte šanci.

Bloggeři v akci v této chvíli spí. Několik lidí se mi ozvalo, že se jim to líbí, ale jediný aktivní blogger jsem byl já. Myšlenka je však dobrá, ještě jsem to nezabalil.

Je fajn mít plány, ale buďte připraveni, že se nemusí realizovat tak, jak si představujete. A proto je průběžně aktualizujte.

Tak na kreativní zítřky!

[//]: # (Used references)
[come-together-post]: https://www.zahradnik.io/stiseni
[jsc-github]: https://github.com/jsc-electronics/
[jsc-youtube]: https://www.youtube.com/channel/UCDjUUjrxdfSsW2_cVPAd69A
[comenio-youtube]: https://www.youtube.com/channel/UCTFt-0ITD2zGcnbgDtENyhg
[concertino-youtube]: https://www.youtube.com/channel/UC2W-98aXws1-iju2xzv8SuA
[vzahradnik-youtube]: https://www.youtube.com/channel/UCogZ6qxqKa_WIsw7NnU2IaA
[vladov-svet-youtube]: https://www.youtube.com/channel/UCDoRCbw1ms4FZTGjMjQqWOQ
[zahradnik-io-website]: https://www.zahradnik.io/
[udemy]: https://www.udemy.com/
[bloggers-in-action]: https://www.facebook.com/groups/227374169133004